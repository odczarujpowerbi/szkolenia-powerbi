
# Wprowadzenie do CALCULATE

## Czym jest CALCULATE i dlaczego jest najważniejsza w DAX

**CALCULATE** to najpotężniejsza funkcja w języku DAX. Pozwala ona **modyfikować kontekst filtrów**, w którym obliczana jest miara.

### Dlaczego CALCULATE jest tak ważna?

W poprzednim rozdziale nauczyliśmy się, że miary obliczają się dynamicznie w zależności od kontekstu filtrów. Funkcja CALCULATE pozwala:

✓ **Nadpisać** istniejące filtry
✓ **Dodać** nowe filtry
✓ **Usunąć** filtry
✓ **Zmienić** sposób działania kontekstu

**Innymi słowy:** CALCULATE daje Ci pełną kontrolę nad tym, na jakich danych oblicza się Twoja miara.

### Podstawowa składnia

```dax
CALCULATE(
    <wyrażenie>,
    <filtr1>,
    <filtr2>,
    ...
)
```

- **wyrażenie** - miara lub wyrażenie do obliczenia
- **filtr1, filtr2, ...** - filtry, które mają być zastosowane

---
## Czym jest kontekst filtrowania?

**Kontekst filtrowania** to zbiór filtrów aktywnych w danym momencie obliczeń. Określa on **jakie wiersze** z tabel są brane pod uwagę.

**Przykład:** Jeśli na wizualizację naniesiesz kolumnę `Rok - Miesiac` i miarę `Sprzedaż Netto`, to
- `Rok - Miesiac` staję się **kontekstem filtrowania**
- Więc miara `Sprzedaż Netto` jest obliczana **w kontekście kolumn** `Rok - Miesiac`
![[Pasted image 20251209173843.png]]
> W Power BI często określa się to terminami: kontekstu, filtra lub kontekstu filtra - można stosować je niemalże zamiennie

---

##  Użycie CALCULATE

### Przykład 1: Dodanie filtra

```dax
Sprzedaż Netto - Napoje =
CALCULATE(
    [Sprzedaż Netto],
    dKategorie[Kategoria] = "NAPOJE"
)
```

**Co się dzieje:**
- Bierze `SUM(Sprzedaz[Kwota])`
- Dodaje filtr: tylko dla miasta "Warszawa"
- Zwraca sumę tylko dla Warszawy
![[Pasted image 20251209172007.png]]


---

### Przykład 2: Wiele filtrów

```dax
Sprzedaż VIP w 2024 = 
CALCULATE(
    SUM(Sprzedaz[Kwota]),
    Klienci[Kategoria] = "VIP",
    YEAR(Sprzedaz[Data]) = 2024
)
```

**Filtry są łączone operatorem AND** – muszą być **oba** spełnione.

![[Pasted image 20251209172247.png]]

---

### Przykład 3: Nadpisanie istniejącego filtra
A co jeżeli chcemy policzyć udział sprzedaży w sprzedaży ogółem?
- Jeżeli nałożymy na wizualizację kolumnę, tworzy ona kontekst filtra/kolumny
- Do pozbycia się kontekstu służy funkcja `REMOVEFILTERS()`

```dax
Sprzedaż Netto - Cały Okres = 
CALCULATE(
    [Sprzedaż Netto], 
    REMOVEFILTERS(dKalendarz)
)
```

**Co robi `REMOVEFILTERS`?**
- Usuwa filtry z kolumny `dKalendarz`
- Dzięki temu `Całkowita Sprzedaż` pokazuje sumę dla **wszystkich dni**, niezależnie od tego, jaki kontekst **Kalendarza** zostanie nałożony na wizualizację

Teraz wystarczy napisać miarę, która podzieli jedną wartość przez drugą.
```dax
Sprzedaż Netto - Udział w Sprzedaży = DIVIDE(
    [Sprzedaż Netto],
    [Sprzedaż Netto - Cały Okres],
    BLANK() -- jeżeli dzielenie przez 0, to zwróć wartość pustą
)
```
![[Pasted image 20251209173050.png]]

> **Ciekawostka:** Funkcję `REMOVEFILTERS()` można używać zamiennie z funkcją `ALL()`. W tym przypadku ich zastosowanie jest identyczne, natomiast `ALL()` ma dodatkowe funkcjonalności, o których później.


---
 
## Podsumowanie CALCULATE

**CALCULATE** to fundament zaawansowanych obliczeń w DAX:
- Pozwala tworzyć **dynamiczne miary**
- Umożliwia **porównania** między różnymi okresami/kategoriami
- Daje kontrolę nad **kontekstem filtrowania**
- Jest podstawą funkcji time intelligence (SAMEPERIODLASTYEAR, DATEADD, itd.)

**Zapamiętaj:** Jeśli chcesz obliczyć coś w **innym kontekście** niż aktualny, prawdopodobnie potrzebujesz **CALCULATE**.

